 Przy wnikliwej analizie, zauważyłyśmy, że w firmach, w których dane nam było pracować, występowały opóźnienia etapów pracy, tzw. "wąskie gardła". I tak na naszych przykładach: w McDonald's, proces powstawania kanapki zaczynał się, od produkcji mięsa i bułki, a następnie dostarczenia do restauracji tych produktów. Gdzie osoba, która była odpowiedzialna za przyjęcie dostawy, musiała uzupełnić stanowiska pracownicze, w tym grill i maszynę do opiekania bułek. Bez tej czynności, byłoby niemożliwe wykonanie końcowego produktu - kanapki, bo osoby odpowiedzialne za smażenie i opiekanie nie miałyby narzędzi do pracy. Kolejnym etapem było składanie półproduktów w całość, czyli kompletowanie. A gdy już produkt został złożony i wysłany na taśmie, to osoba składająca zamówienia klientów, odpowiadała za to czy dana kanapka trafiała do odpowiedniej osoby, czy też nie. W drukarni wykonującej nadruki na tekstyliach, przygotowanie ich na taśmie, przebiegało bardzo sprawnie, podczas gdy składanie gotowych produktów do kartonu, wymagało więcej czasu, tworząc zastój. Na magazynie by gotowy produkt został wysłany do klienta, najpierw ktoś musiał przywieźć palety z opakowaniem, by inna osoba zapakowała je do maszyny i przekazała dalej. Wtedy dopiero można je było napełnić, by w ostatnim etapie ktoś je ułożył i zapakował do wysyłki. Są to przykłady długich procesów, których nie można pominąć, zależnych od poszczególnych osób. W momencie, w którym jakiś element na drodze produkcyjnej nie nadąża, tworzy się zastój zatrzymujący produkcję, zwiększając koszty magazynowania. Nieco innym, jest przykład jednej z nas, która opiekowała się zastępem harcerek. Musiała opracowywać plan zbiórek, biorąc pod uwagę charakter dziewczyn mających w nich uczestniczyć, nie zapominając przy tym o przestrzeganiu z góry określonych zasad. W ten sposób powstawało zdarzenie zależne - opracowywanie planu zbiórki, aby można ją przeprowadzić. Żeby się odbyła, musiały działać dwie strony, zastępowa z jej pomysłem oraz obecność i chęci harcerek. A w związku ze zdarzeniami zależnymi, wynikały fluktuacje statyczne - gdzie porównując ilość osób uczestniczących, dało się sprawdzić, które ze zbiórek są najciekawsze. Więc czemu uważamy akurat tę lekcję za najważniejszą? Bo w przypadku awarii, spowolnienia, któregokolwiek z poszczególnych etapów, staje cała produkcja, ciągnąc za sobą niechciane koszta. Warto więc wiedzieć co spowalnia cały proces i jak go usprawnić, jak w tym przypadku: Praca w organizacji targów. Każdy z uczestników dostawał torbę z różnymi ulotkami firm, które w nich uczestniczyły. Grupa pracowników ustawiała się przed towarem w linii i każdy z nich miał przydział ‘swoich’ ulotek do wpakowania. W pewnym momencie ludzie na początku, pakowali jak najszybciej, gdy Ci będący na końcu praktycznie nic nie pakowali. Wszystko przez to, że osoby na środku nie były w stanie wpakowywać ulotek w tempie jakie nadały osoby znajdujące się na początku. Rozwiązaniem problemu było podzielenie się ulotkami, tak by każdy mógł w czasie wpakować swój przydział, gdy zauważano przestój, automatycznie pomagano współpracownikowi obok zabierając mu jedną ulotkę.